---  
title: "על גרפים ועל פינגווינים עצלים"  
date: 2019-10-25  
---  
  
#### חידה:  
אני ו-$n$ פינגוויני בחדר. זה לא חדר נחמד בכלל ואני ממש ממש לא רוצה להישאר בו או להשאיר פינגווינים תמימים בו. אבל יש בעיה: הפינגווינים העצלנים לא רוצים לזוז, והיציאה היחידה מהחדר היא דרך דלת, שמקושרת לשעון, והשעון לא מחכה לאף פינגווין עצל.  
[תמונת פינגווינים פה]  
עכשיו מגיעים לנתונים שמתקיימים באורח פלא, ולא סביר שנפגוש אותם במציאות:  

1. הזמן שלוקח לי להגיע ממקום א׳ למקום ב׳ הוא לא סימטרי. **דוגמה:** ללכת לפינגווין מס׳ 1 מנקודת הפתיחה לוקחת 3 יחידות זמן, אך חזרה מפינגווין מס׳ 1 לנקודת הפתיחה יכולה לקחת 5 יחידות זמן. למה? ככה, זה הופך את החידה למעניינת.  
1. יש מסלולים מסוימים שמעבר בהם מוסיף זמן לשעון. **דוגמה:** מעבר מהמיקום ההתחלתי אל הדלת, תוסיף 2 יחידות זמן לשעון. למה? נראה לי שכבר הבנתם.  

אלה נתונים שדווקא יכול להתקיים במציאות:  

3. יש לי במקסימום 5 פינגווינים. איך זה עוזר לנו? נגלה בהמשך.  
4. הדלת פתוחה כל עוד השעון מראה זמן גדול שווה ל-0. זאת אומרת שאם הדלת כבר נסגרה כי השעון הגיע למינוס אחת, אבל עברנו במסלול כלשהו שהביא לנו עוד זמן והעלה את השעון ל-0 או יותר, הדלת תפתח שוב.  
כמו כן, באורח פלא יש לי מחשב (לא המחשב הכי חזק בעולם, אבל הוא יכול להריץ כרום עם 30 טאבים בלי למות, וזה מספיק טוב). ובאורח פלא 2, אני יכולה לקחת פסק זמן ארוך כרצוני לפני כל הסיפור הזה, בשביל לתכנן אסטרטגיה טובה. מהי אסטרטגיה טובה? כזאת שתאפשר לי להציל כמה שיותר פינגווינים, בלי להיסגר בחדר לנצח (כי מה יעזור להוציא את הפינגווינים אם אף אחת לא תדאג להם שם בחוץ?), אם אני מגיעה לדלת כשהשעון מראה 0 זה מספיק טוב, ואני עדיין אוכל להימלט.  
  
  
עד פה החידה.  
בואו ננסה להבין איך נמצא אסטרטגיה טובה. אציין שעוד לא פתרתי את החידה ואני כותבת תוך כדי מהלך הפתרון שלה.  
נרצה לכתוב פונקציה getBestPath המקבלת שני פרמטרים:  
הראשון, מטריצה בשם times שמימדיה $(n+2)\times(n+2)$. המטריצה תגיע בפורמט הבא:   
`times[i][j]` שווה לזמן שיקח לי להגיע מנקודה $i$ לנקודה $j$. הנקודות הן: נקודת ההתחלה, פינגווין 1, ... , פינגווין$n$, דלת.  
הפרמטר השני הוא מספר לא שלילי `timeLimit` שאומר כמה יחידות זמן מראה השעון בהתחלה.  
